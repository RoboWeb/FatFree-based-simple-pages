<div id="main" class="container top-space">
  <div class="row">
    <div class="12u$ align-left">
      <h2>{{ @mPage.sTitle }}</h2>
      <hr class="short"/>
    </div>
    <div class="6u 12u$(small)">
      <p>
        Trzygwiazdkowy Hotel Retro mieści się w budynku tuż przy samym dworcu PKP nie bez przyczyny. To
        w nim od ponad 100 lat z przerwami mieści się restauracja oraz pokoje gościnne dla turystów
        odwiedzających Zieloną Górę. W trakcie rewitalizacji tego miejsca staraliśmy się przywrócić jego
        dawny unikatowy wygląd, aby nasi goście mogli poczuć ten sam klimat, który towarzyszył mu w
        latach jego świetności.
      </p>
      <p>
        Historia budynku sięga 1892r., gdy po raz pierwszy został w nim otwarty hotel. Z zachowanych
        zapisków wiemy, że w 1914 roku Ernst Kupke otworzył Bahnhofshotel (Hotel Dworcowy),
        którego niezwykle zdobiona i biała elewacja przyciągała wzrok przechodniów, a samo miejsce
        przyjmowało tłumy gości. Budynek był częstym bohaterem wielu pocztówek z Zielonej Góry. W
        ten sposób hotel i resturacja funkcjonowały w tym miejscu aż do lat 40­tych.
      </p>
      <p>
        Po zakończeniu wojny budynek przejęło PKP, stając się tym samym siedzibą Straży Ochrony
        Kolei oraz budynkiem biurowym. Przez te wszystkie lata urok kamienicy przy Dworcowej bladł
        coraz mocniej, tracąc swój wyjątkowy, zadbany wygląd. Dopiero w 2011 roku PKP postanowiło ją
        sprzedać jako kompletną ruinę.
      </p>
    </div>
    <div class="6u$ 12u$(small)">
      <p>
        Dwa lata później nadszedł czas generalnego remontu, który ocalił tę piękną kamienicę przed
        zawaleniem. Wraz z miastem i konserwatorem zabytków przywróciliśmy dawny blask elewacji
        oraz stolarki okiennej i drzwiowej. Całość utrzymaliśmy w klasycznym, eleganckim klimacie,
        dekorujące ściany dawnymi rycinami miasta oraz wycinkami z gazet.
      </p>
      <p>
        Rewitalizacja budynku wymagała od nas ogromnych nakładów finansowych i czasowych, a
        jednocześnie pozwoliła na podróż w czasie. Znaleźliśmy dawne fotografie, rysunki oraz opisy,
        które pozwoliły nam poznać wyjątkową historię tego miejsca.
      </p>
      <p>
        Wnętrze hotelu zostało zmoderniowane tak, aby usługi oferowane gościom wciąż były na jak
        najwyższym poziomie. Dlatego osoby niepełnosprawne mogą swobodnie poruszać się po
        wszystkich piętrach dzięki windzie i szerokim korytarzom, a każdy z oferowanych 20 pokoi jest
        wyposażony w łazienkę i klimatyzację. Dokładnie 5 września 2015 roku budynek przy Dworcowej
        41 ponownie uzyskał status restauracji i hotelu.
      </p>
    </div>
  </div>
</div>
